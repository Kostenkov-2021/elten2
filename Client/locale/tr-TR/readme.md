Elten'a hoş geldiniz!
Bu belge bu uygulama hakkında bazı ipuçları ve bilgiler içerir.

1. Sistem gereksinimleri
İşletim sistemi: Windows 7 veya daha yeni
Ram: 512MB
İşlemci: 800MHz
Hard disk: 256MB boş alan
İnternet erişimi

2. Ön bilgi
Programın sahibi Dawid Pieper'dır. Kodunu http://github.com/dawidpieper/elten2 adresinden bulabileceğiniz açık kodlu bir uygulamadır. Yazılımın lisanslama detayları ayrı bir belgede bulunur.
Elten özellikle körler için üretilmiş bir sosyal ağdır. Sunucu, internet web sayfası ve hepsinden öte Windows için tasarlanmış bir istemciden oluşur.
Ek olarak, körler için program yazan üreticiler için bir API'dır.

3. Kayıt ve giriş
Kayıt ve giriş menülerine hoş geldiniz penceresinden ulaşılabilir. Hesabınızı dıştan erişime karşı korumak için zor bir şifre seçmeyi unutmayın.
Gerçek bir e-posta adresi girmek önemlidir, çünkü unutulmuş şifreyi kurtarmak için kullanılabilir.
Hesabınıza başarılı bir şekilde giriş yaptıktan sonra Elten'ı her açtığınızda kullanıcı adı ve şifre girmemek için otomatik girişi etkinleştirebilirsiniz.

4. Temel işlevler
Elten birincil olarak sosyal ağdır. Ana işlevleri ana pencerede girişten sonra alt tuşuna basılarak erişilebilen bir menüden ulaşılabilir.
Topluluk menüsü adı üzerinde diğer Elten kullanıcılarıyla iletişim kurmak için kullanılan işlevleri içerir.
Forum, bloglar veya özel mesajlar gibi seçeneklere ulaşabilirsiniz.
Hesabım alt menüsünden profilinizi doldurabilirsiniz.
Ayrıca kartvizitinize kendiniz hakkında bir şeyler yazabilirsiniz.
İkinci menünün adı medyadır. Burada başka kişiler tarafından paylaşılan materyalleri bulabilir aynı zamanda youtube'a göz atabilirsiniz.
Dosyalar basit bir dosya yöneticisidir. Metin dosyalarını düzenleyebilir, müzik çalabilir ve isterseniz avatarınızı yükleyebilirsiniz. Avatar başkalarının profil menünüzden dinleyebileceği bir ses kaydıdır. Ayrıca başka Elten kullanıcıları tarafından indirilebilmesi için sunucuya dosya yükleyebilirsiniz.
Programlar menüsü Elten API'sıyla yazılan dış uygulamalar içerir.
Araçlar alt menüsü adı üzerinde Elten'ı yönetmeye yarayan araçlar içeren bir alt menüdür. Buradan internet bağlantınızı test edebilir veya konsola erişebilir, aynı zamanda yeni ses teması oluşturabilir veya Elten'ı en son sürüme güncelleyebilirsiniz.
Ayarlar farklı yapılandırma seçenekleri içerir. Örneğin Elten'ı otomatik olarak sistem tepsisine gizleyebilirsiniz. Bu seçenek arayüz ayarlarında bulunabilir.
Yardım menüsü programın kullanımıyla ilgili belgeler içerir. Burada değişiklikleri, aynı zamanda kısayol tuşları listesini, lisans sözleşmesini ve bu belgeyi bulabilirsiniz. Ayrıca bu menü aracılığıyla hata raporlayabilirsiniz.
En son menü, çıkış menüsü, uygulamayı gizlemenize veya kapatmanıza yarar.

5. Üreticiye ulaşmak
Herhangi bir sorunuz, yorumunuz veya öneriniz olursa lütfen bana ulaşın.
Elten'da kullanıcı adım pajper'dir.
E-posta: dawidpieper@o2.pl .
Diğer tüm ulaşım bilgileri kartvizitimde bulunabilir.
Elten ağı kullanım koşulları

I. Kavramlar ve tanımları
1. Portal - Elten ağı etki alanının ve onunla ilişkili bütün işlevselliğin parçası olan her şey.
2. Elten ağı terimi hem tüm platformlardaki istemcileri (Windows, Android, iOS, Linux, Mac OS) hem de web sitesini kapsar.
3. Elten - genel anlamda uygulama (tüm desteklenen platformlarda) portalın içeriğine erişmek için kullanılır.
4. Kullanıcı - Kaydolan ve Elten ağ portalını ve kaynaklarını kullanan her kişidir.
Bu aynı şekilde bu hüküm ve koşullara uymakla yükümlü olan programın sahibi, ihtiyar heyeti, ilgili tüzellikler ve grup yöneticileri için de geçerlidir.
5. Portal yönetimi (veya ihtiyar heyeti), portalın şeklini, geleceğini ve poliçelerini belirleyen heyetin tüm üyeleridir.
İhtiyar heyeti üreticinin alt kademesindedir.
6. Üretici - projenin sahibi, kurucusu ve programcısı Dawid Pieper'dır.
7. İlgili tüzellikler - bir topluluktan ve Polonya olmayan herhangi bir ülkenin etkinliklerinden sorumlu bir grup kişidir. İhtiyar heyeti Polonya'nın yönetim birliğidir. İlgili tüzellikler ülkelerinin kurallarıyla yönetilmeyen durumlarda ihtiyar heyetinin alt kademesindedir.
8. Grup yöneticisi - bir grubun kurucusu olan kişidir.
Grup yöneticileri ihtiyar heyetinin veya ilgili tüzelliklerin alt kademesindedir.
9. Grup moderatörü - grup yöneticisinin alt konumunda bulunan ve grup yöneticisi tarafından kendisine verilen görevleri yerine getiren kişi.
10. Spamcı - Portalda tartışmaya uygun olmayan içerik yayımlayan, böyle içerikleri kopyalayan, portala zarar veren veya portalın kullanıcılarını inciten, onların inançlarına veya herhangi milli, dini ve etnik gruba saldırganlık yapan kişidir.
(11) Forum - portalın bir parçasını oluşturan ve onun herhangi bir grubuna ait olan forum.
12. ban - Kullanıcıyı bu hüküm ve koşullara uymadığı için cezalandırmak amaçlı kullanıcının hesabına geçici veya kalıcı olarak getirilen kısmi veya tamamî kısıtlamadır. Bu tür cezayı uygulama veya kaldırma kararı ihtiyar heyeti üyeleri ve üretici (evrensel olarak) veya grup içinde sınırlı olmak üzere grup yöneticileri tarafından verilir.

II. ihtiyar heyeti ve ilgili tüzellikler
1. Kullanıcı programın sahibinden özel haklar alarak ihtiyar heyeti üyesi veya tüzellik olabilir.
2. İhtiyar heyeti üyesi veya ilgili tüzellik olmak kullanıcıyı bu hüküm ve koşullara uyma sorumluluğundan mahrum kılmaz.
3. Portalda aktif olmama ve görevleri ihmal etme hâlinde ihtiyar heyeti üyeliği veya ilgili tüzellik durumu kendisinden alınabilir.
4. ihtiyar heyeti üyeliğinden veya ilgili tüzellikten doğan hakları suistimal etmek veya haddinden fazla kullanmak yasaktır.

III. Kayıt
1. 13 yaşından büyük her kişi Elten üyesi olabilir.
2. Projenin sahibi veya ihtiyar heyeti (ayrıca bir ilgili tüzelliğin isteği üzerine) özel durumlarda kişinin kaydolma hakkına sahip olmadığını düşündüğünde kaydı reddedebilir.
3. Çoklu hesap oluşturmak kesinlikle yasaktır.
3.1. İkinci hesabın hemen, sonsuz süreyle banlanmasıyla ve:
a. İlk ihlalde kullanıcıya uyarı,
B. Sonraki bu tür ihlallerde kullanıcının temel hesabının bir aydan başlayarak banlanmasıyla cezalandırılır.
3.2. Gerekli durumlarda ban süresi uzatılabilir veya kısaltılabilir.
3.3. Çoklu hesap oluşturulmasıyla alakalı meseleler kısıtlama kurallarına tabi değildir.
3.4. Çoklu hesapların hızlıca oluşturulması durumunda bunları oluşturan kişinin spamcı olduğu düşünülür ve hesapların oluşturulduğu bilgisayarın IP adresi veya HWID'i engellenir.
3.5. 3.1 ve 3.2. maddelere istisna yönetimin kullanıcıya özel durumlarda ikinci hesap oluşturmasına dair izin vermesidir.
4. Kullanıcının kullanıcı adı (rumuzu) kaba veya genel olarak kırıcı sözler içeremez.
Böyle bir rumuza sahip olan kullanıcıya ihtiyar heyeti veya ilgili tüzellik kurallara uyacak şekilde hesap oluşturmasına dair istek gönderecek ve kuralları ihlal eden hesap kaldırılacaktır.
5. Gerçek bir e-posta adresi girmek zorunludur. Özel durumlarda kullanıcının kimliğini doğrulamak için kullanılabilir.
6. Bir kullanıcının hesabını hacklemeye çalışmak veya hacklemek kullanıcının en az üç ay banlanmasıyla cezalandırılır.
6.1. Başka kişinin hesabının hacklenmeye çalışılması durumunda, mağdur kişinin isteği üzerine ihtiyar heyeti suç bildirimini suç işleyen kullanıcının ülkesinde bulunan polis yetkililerine gönderecektir.

IV. Bloglar, özel mesajlar, notlar ve paylaşılan dosyalar (avatarlar ve ekler dahil olmak üzere)
1. Blogların, özel mesajların, notların ve dosyaların içeriği denetime tabi değildir ve onları paylaşan kullanıcının sorumluluğundadır.
1.1. Uygulama sahibi, portal yönetimi ve ilgili tüzellikler bunlar için hiçbir sorumluluk üstlenmez.
2. Kullanıcılar ikamet ettikleri ülkenin yasalarına bağlı olarak kopya hakkına veya alakalı haklara sahip olmadıkları içerikleri yayımlamanın yasa dışı olduğunun farkında olmalıdır.
3. Kullanıcı aşağıdaki özel durumlarda banlanmakla veya yayımladığı içeriği silmek zorunda bırakılarak cezalandırılabilir:
A. Telif, mülkiyet, özel şahsiyetlerin veya örgütlerin dağıtım haklarını veya kullanıcının ikamet ettiği ülkede geçerli olan hakları (izni olan bir tüzelliğin böyle bir içeriği kaldırma isteği üzerine) ihlal ediyorsa,
B. (İlgilenen tarafın böyle bir içeriğin kaldırılması isteği üzerine) içerik diğer kullanıcılar tarafından kırıcı bulunduysa.
4. Herhangi zararlı veya potansiyel olarak istenmeyen materyal paylaşmak yasaktır.
4.1. Bu tür materyal sunucudaki antivirüs yazılımı tarafından algılanırsa otomatik olarak kaldırılacaktır.
4.2. Bu tür dosyaları bilerek gönderen kullanıcı spamcı sayılır.

V. Forum
1. Bu şartlar, iç düzenlemeler ve ikamet edilen ülkenin yasaları hariç her kullanıcının foruma sınırsız erişim hakkı bulunur. Portal kurallarından herhangi birinin ihlali sonucunda forum yönetimi, ihtiyar heyeti ve ilgili tüzellikler tarafından konulan kısıtlamalar hariç olmak üzere başka hiçbir kullanıcı bu erişimi sınırlayamaz.
2. Foruma gönderi paylaşan her kullanıcı ifadesinin açık ve anlaşılır olmasından sorumludur.
3. Forumda yayımlanan gönderiler internet görgü kurallarına uymak zorundadır.
4. Forumun moderatörleri ve yöneticileri forumda düzeni sağlamakla sorumludur. Şu haklara sahiptirler:
A. Bu hüküm ve koşullara uymayan konu ve gönderileri (kırıcı, kaba, portala apaçık zarar verebilecek türde) kaldırma,
B. Gönderileri veya konuları forumlar ve gruplar arasında taşıma,
C. Gönderileri ve veya konu başlıklarını düzenleme,
D. İhtiyar heyetinden veya ilgili tüzellikten bir kullanıcının banlanmasını isteme.
5. Forum gönderisi şu durumlarda düzenlenebilir veya silinebilir:
A. İzinleri olmadan diğer kişilerin şahsi veya hassas bilgilerinin ifşa edilmesi (etkilenen tarafın isteği üzerine),
B. Portal kullanıcısına açık şekilde zarar vermesi (zarar gören veya herhangi bir kullanıcının isteği üzerine),
C. Gönderinin tartışma konusuyla alakasız olması,
D. Gönderiyi konunun taslağına veya doğasına uyarlama ihtiyacı (belirli üslup veya ifade kapsamı olması durumunda),
E. Gönderinin yayımlandığı grupta grubun iç kurallarına göre diğer hakların ihlal edilmesi.
6. Bu bölümün 3 ve 5. maddelerinde tanımlandığı gibi ihlalde bulunan bir kullanıcı ikamet ettiği ülkenin yönetim mercii ve ihlalin gerçekleştiği grubun kurallarına göre belirlenen şekilde cezalandırılır.
7. Portalın başka bir kullanıcısı tarafından yapılan kişisel hakların açık ihlali durumunda, zarar gören tarafın isteği üzerine ihtiyar heyeti kanun yürütme yetkililerine suç bildiriminde bulunabilir.
8. Kullanıcı foruma içerik göndererek onu yayımlama hakkına sahip olduğunu belirtmiş olur. Telif veya ilgili hakları ihlal eden içerik göndermek yasaktır.
8.1. Grupların moderatörleri ve yöneticileri bu tür içeriği kaldırmak veya değiştirmek ve bunu gönderen kullanıcıyı gerçekleştirdikleri eylem konusunda uyarmak zorundadır.
9. Bir ülkenin yaş sınırlamasına tabi olan içerik içeren konularda (Polonya için - 18 yaş) içerik sahibi tarafından işaretlenmelidir.
9.1. Eğer yönetici veya moderatör bir konuda bu tür içerik tespit ederse konu sahibini bilgilendirmeden konu başlığına not ekleme hakkına sahiptir.
10. Moderatörler belirli konular için ayrı kural koyma hakkına sahiptir. Böyle bir durumda moderatör konuda bilgilendirme yapmak zorundadır ancak bu kurallar bu belgeyle çelişemez.
11. Kullanıcılar gönderilerin okunmasını kolaylaştırıcı, konuların karışmasını önleyici, yanlış forumlara yanlış konu göndermeyi önleyici ve tartışma konusundan fazla sapmayı önleyici kurallara uymak zorundadır.
12. Ülke yönetim mercileri alt grupları için kendi işleyiş kurallarını koyma hakkına sahiptir. Bu kullanımı ülkeden ülkeye değişebilen, uygulamanın diğer işlevleri için de geçerlidir. Bu tür değişiklikleri ihtiyar meclisine ve bu değişikliklerden etkilenecek olan kullanıcılara bildirmeleri gerekir. İç düzenlemeler bu belgeyle çelişemez.
13. Resmi olmayan dil gruplarının yöneticileri kendi kurallarını koyma hakkına sahiptir ancak kurallar bu belgeyle çelişemez. Bu tür kurallar konulduğunda veya değiştirildiğinde yönetimin tüm grup üyelerini uyarması gerekir.

VI. Anketler
1. Anketlerin amacı başlıklarına konulan ve anket açıklaması kısmında açıklanması gereken konu hakkında veri toplamaktır.
2. Anket oluştururken kullanıcı anketin başlığının, açıklamasının ve sorularının kaba veya kırıcı içerik içermemesi, portala ve topluluğuna zarar verici veya katılımcıların kimliğini ifşa etmeye teşvik edici türde olmaması gerektiğini unutmamalıdır.
2.1. Yukarıdaki uyarıya uyulmaması durumunda forum kurallarındaki gibi bir ceza uygulanacaktır (hüküm ve koşulların V bölümüne bakın).
2.2. İhlal durumunda portal yönetimi veya ilgili tüzellik soruna çözüm üretebilmek için anket sahibiyle iletişime geçecektir.
2.3. İşbirliğinin reddedilmesi veya anket sahibine ulaşılamaması durumunda anket kaldırılacak veya özel durumlarda adı veya içeriği değiştirilecektir.
3. İhtiyar heyeti veya ilgili tüzellik anket içeriğine müdahale etmeden veya onu silmeden önce anket sahibini uyarmak zorundadır. Anket sahibi yönetimin fikrini değiştirmek için makul argümanlar kullanabilir.

VII. Son Hükümler
1. Bu kurallar 24 Ağustos 2019 tarihinde yürürlüğe girecektir.
2. Bu kurallarda özel bir durumun hesaba katılmaması hâlinde, söz konusu durumun zararlılığını program üreticisi ihtiyar heyeti ve veya ilgili tüzellikle istişare ederek belirleyecektir.
3. Programı kullanan kullanıcı bu hüküm ve koşulları bildiğini ve anladığını beyan etmiş olur.
4. Her kullanıcı kaba,  zararlı veya kırıcı olduğu düşünülen içeriği grup moderatörüne, grup yöneticisine veya ihtiyar heyetine veya ilgili tüzelliğe bildirme hakkına sahiptir (alt tüzelliklerin eylemsizliği durumunda).
5. Her kullanıcı bu hüküm ve koşulların herhangi maddesine dair belirsizlik veya doğruluğuna dair şüphe dile getirebilir.
6. Kullanıcılar grup moderatörlerine, yöneticilerine ve portal yönetimine ve ilgili tüzelliklere grup yöneticisiyle eşit düzeyde saygı göstermelidir.
6.1. Bu mercilerin kararlarını agresif şekilde sorgulamak, yetkilerini sarsmak veya görevleri sebebiyle onları rahatsız etmek yasaktır.
7. Programın sahibi bu kuralları her zaman değiştirebilme veya iptal edebilme hakkına sahiptir. Kullanıcılar değişiklikler hakkında bilgilendirilecektir.
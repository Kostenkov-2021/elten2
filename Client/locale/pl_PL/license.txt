Licencja użytkownika oprogramowania "Elten"

1. Niniejsze warunki dotyczą użytkowania aplikacji "Elten", klienta sieci "Elten Network" napisanego dla komputerów PC, którego autorem jest Dawid Pieper.
2. Program Elten jest oprogramowaniem o otwartym kodzie źródłowym (Open-Source), który może być odnaleziony w niniejszym repozytorium:
https://github.com/dawidpieper/elten2
3. Każdy użytkownik ma prawo zgłaszać propozycje zmian kodu źródłowego programu. Ostatecznie zmiany te przyjmuje lub odrzuca autor programu.
4. Użytkownicy mają prawo do nieograniczonego użytkowania i modyfikowania programu Elten.
5. Zabrania się publicznej dystrybucji zmienionych kopii oprogramowania Elten:
5.1. Wyjątkiem od powyższej zasady jest sytuacja, gdy udostępniane są jedynie instrukcje lub skrypty umożliwiające edycję oryginalnego kodu źródłowego do zadanej formy.
6. Kod źródłowy aplikacji Elten można wykorzystywać w innych darmowych aplikacjach pod warunkiem:
A. Oznaczenia użytych części kodu źródłowego Eltena,
B. Niezbieżności funkcji i celów tych aplikacji z celami Eltena,
C. Umieszczenia w aplikacji odnośników do strony projektu Elten Network oraz informacji o jego twórcy.

Copyright (C) (2014-2019) Dawid Pieper
Wszystkie prawa zastrzeżone!
#Elten ağı gizlilik sözleşmesi
Bu belge Elten ağ portalı tarafından toplanan veriyi ve bu verinin yönetim ekibi tarafından nasıl kullanıldığını detaylı bir şekilde açıklar.
Herhangi bir sorunuz veya şüpheniz varsa lütfen yönetime doğrudan support@elten-net.eu e-posta adresinden ulaşın
## Topladığımız veri
### Günlük dosyaları ve yedek kopyaları
Elten ağ portalıyla alakalı hizmetlerin bakımı kapsamında sunucu olay günlükleri ve yedekleri toplanır.
Olay günlükleri hizmetlerin işletimine yönelik hataları ve sorunları yeniden oluşturmamızı, hack saldırıları ve benzeri olaylardan korunmamızı sağlar. Özellikle şifre veya Elten'a gönderilen içerik gibi özel bilgi içermez, ancak sadece (kullanılan protokoller, internet tarayıcısı veya istemci sürümü, IP adresi, günlük toplama hizmetine tekabül eden tanımlayıcı) olmak üzere hizmetin işletimine yönelik temel bilgiler içerir.
Yedekler sunucu hatası durumunda kullanılır. Hata durumunda portalı geri yüklememize yarayan veri tabanının tam bir kopyasını içerir. Tüm yedekler portal sunucusunun dışında bir yerde, özellikle harici bulut hizmetlerinde tutulur ve şifrelenir.
### Kullanıcı verisi
Elten ağ portalının gerektirdiği tek özel bilgi e-posta adresidir. Kayıt için hiçbir özel bilgi gerekmez (ad ve soyadı gibi).
Elten ağ portalı kullanıcıları profillerini şunun gibi bilgilerle doldurabilirler:
Ad ve soyadı, cinsiyet, doğum tarihi, oturma yeri.
Ancak bu profiller gönüllü olarak doldurulur ve kayıt işleminde toplanmaz. Kullanıcılar profillerini kişi listelerinin dışındaki kişilerden gizleyebilir ve her zaman bu bilgiyi silebilir.
Ek bir güvenlik tabakası olarak, hesaba ilk kez girildiğinde SMS ile doğrulama kodu göndermek için cep telefonu numarası kullanan iki öğeli kimlik doğrulamasını etkinleştirebilir. Bu zorunlu değildir. Bu şekilde toplanan telefon numaraları iki öğeli kimlik doğrulaması hariç başka bir amaçla kullanılmaz.

###Diğer
Elten ağı tarafından toplanan diğer veriler sadece kullanıcıların platform içerisinde paylaştıklarını içerir. Elten ağı üçüncü taraflardan herhangi bir istatistik toplamaz.
### Çerez poliçesi
Elten ağı otomatik giriş hariç çerez kullanmaz.
## Veri kullanım şekilleri
### Yönetim tarafından
Veri portalın yönetimi ve moderasyon ekibi tarafından huzursuzluğu önlemek, forumlara uygunsuz içerik gönderen kullanıcıların tespiti, spam önleme, diğer kullanıcılara kırıcı şekilde davranan veya kural ihlalinde bulunan kullanıcıların tespit edilmesi amacıyla toplanır.
İşlenen veri IP adresini, bilgisayar tanımlayıcısını ve kullanıcının tespit edilmesine yarayan diğer bilgileri kapsar.
### Bülten tarafından
Kayıt işlemi sırasında kullanılan e-posta adresine bülten, örneğin haberler, uyarılar ve Elten ağ hizmetinin işletimine dair yönetimsel bildirimler gibi, gönderilebilir.
### Diğer taraflardan
Elten ağı toplanan veriyi herhangi bir tarafla paylaşmaz.
Üçüncü taraf analitik araç veya reklam hizmetleri kullanmaz.
## Yönetim tarafından işlenmeyen veri
Portalın yönetimi portalda yayımlanan hiçbir hassas veriyi (yukarıdakiler hariç) işlemez, okumaz veya incelemez, özellikle bu özel mesajlar ve notlar için geçerlidir.
Elten ağ portalı işletimi için gerekli olmayan hiçbir etkinliği toplamaz, örneğin istemci tarafından yerel olarak yapılan etkinlik gibi.
## Verinin silinmesi
Tüm kişisel veri, özellikle kullanıcı profili, uygun seçenekler kullanılarak silinebilir. Sorun oluşması hâlinde lütfen yönetime ulaşın.
Hizmetin işletimi için gerekli olan hiçbir veri silinmez: Forumlara yapılan girdiler, IP adresleri, kullanıcı adları.
# Nematoma sąsaja: arba didžiausia Elten 2.4.2 naujovė!

## Kas yra nematoma sąsaja?

Pavadinimas tikriausiai nėra pats tinkamiausias, ypač Elten kontekste, kadangi šiaip jau visa sąsaja yra nematoma! Tačiau tai ne itin svarbu, eikime prie esmės. Nematomoji sąsaja leidžia pasiekti svarbiausias Elten funkcijas, t. y. lentą, žinutes, koreguoti konferencijos nustatymus būnant bet kur progamoje, tačiau, svarbiausia, tai galima daryti, kai programos langas yra minimizuotas.
Tam tikslui yra sukurta Elten modifikavimo konsepcija. Jeigu naudojatės ekrano skaitymo programa (be abejo, kad naudojatės), Jūs tikrai ne kartą ir ne du naudojote Insert kartu su kokiu kitu klavišu norėdami iškviesti kokią vienokią ar kitokią komandą.
Elten ne daug kuo skiriasi šituo klausimu, tačiau modifikavimo klavišai yra šiek tiek kitokie (numatytieji klavišai yra WIN+CTRL+ALT). Neverta jaudintis dėl klavišų kiekio, beveik visose klaviatūrose jie yra šalia vienas kito, todėl juos paspausti kartu neturėtų būti sudėtinga. Papildomai klavišų kombinaciją galima pasikeisti nustatymuose.
Pastaba: jeigu numatytoji kombinacija jau yra naudojama kitos programos, Elten mėgins automatiškai surasti laisvą kombinaciją. Dabartinę naudojamą kombinaciją galite rasti dokumento pabaigoje.

## Kam man to reikia! Aš turiu Elten langą, aš moku naudotis Elten langu, aš dievinu Elten langą!

Kartais nutinka taip, kad su kompiuteriu ddarote kažką labai svarbaus, ir staiga gaunate žinutę. Žinutę, kurios taip ilgai laukėte nuo pat praeitos dienos 5:54 valandos ryto. Naudojantis senąja Elten versija, jums reiktų nueiti į Elten langą, atsidaryti žinučių meniu, pasirinkti pokalbį, perskaityti žinutę, atsakyti ir grįžti prie darbo.
Na, o dabar jums užtenka paspausti tik kelis klavišus ir padarysite tą patį. Net nereikia sumažinti tuo metu naudojamos programos lango!

## Tai kokie gi tie spartieji klavišai?

Pilnas Elten nematomosios sąsajos sparčiųjų klavišų sąrašas pateiktas meniu punkte Pagalba. Žemiau pateikiame svarbiausias komandas. Šiame sąraše trumpinys MOD reiškia Elten modifikavimo komandą.
- MOD+rodyklės aukštyn/žemyn: pereina prie sekančio ar ankstesnio sąrašo elemento.
- MOD+rodyklės kairėn/dešinėn: pakeičia einamają nematomosios sąsajos kortelę.
- MOD+tarpas: pakartoja paskutinį įkalbėtą nematomosios sąsajos elementą.
- MOD+R: iššaukia atsakymo į pasirinktą žinutę ar sienos įrašą langą.
- MOD+M: atidaro naujos žinutės kūrimo langą.
- MOD+F: atidaro naujo sienos įrašo kūrimo langą.
- MOD+ENTER: aktyvuoja pasirinktą parinktį.
- MOD+BACKSPACE: nutildo kalbą, jei Elten programoje naudojama SAPI išvestis, ir audio srautą.

## Nematomosios sąsajos nustatymai

Nuo šiol Elten nustatymuose atsiranda nauja kortelė "Nematomoji sąsaja". Pateikiame jos aprašymą.

- Modifikatorius: leidžia pakeisti modifikatorių (pirmus tris klavišus, reikalingus pasiekti nematomosios sąsajos funkcijoms).
- Rodyti korteles: leidžia pasirinkti, kurias korteles norite matyti ir kurių - ne.

Pavyzdžiui, jei niekada nekuriate įrašų ant sienos, galite saugiai išjungti šią kortelę.

## Nematomoji sąsaja neveikia! Ką daryti!

Jeigu Elten nematomoji sąsaja atsisako veikti Jūsų kompiuteryje, greičiausiai Elten pasirinktas modifikatorius yra negalimas. Pabandykite pakeisti modifikatorių nustatymuose. Galbūt dabartinis modifikatorius yra naudojamas ekrano skaitymo programos ar kitų programų?
Jei iškyla kitų problemų, drąsiai klauskite apie tai forume.


Dokumentą parengė vartotojas nuno69.
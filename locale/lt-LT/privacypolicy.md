# Tinklalapio „EltenLink“ privatumo politika
Šiame dokumente išsamiai aprašyta, kaip tinklalapio „EltenLink“ administracija tvarko, naudoja ir renka vartotojų duomenis.
Iškilus klausimams ar pastebėjimams, prašome susisiekti su tinklalapio administracija arba el. paštu
support@elten.link

## Renkami duomenys:
### Žurnalo failai ir atsarginės kopijos
Tam, kad būtų užtikrinamas paslaugų, susijusių su „EltenLink“ tinklalapiu, palaikymas, renkama serverio įvykių žurnalų informacija bei saugomos atsarginės failų kopijos.
Įvykių žurnalai mums leidžia aptikti klaidas ir problemas, susijusias su paslaugų tiekimu, apsaugoti „EltenLink“ tinklalapį nuo įsibrovimo atakų ir panašių insidentų. Juose nėra jokios privačios informacijos, tokios kaip slaptažodžiai, publikuoti įrašai „Elten“ tinkle. Pateikiama tik bazinė informacija apie vartotojui teikiamų paslaugų parametrus (naudojami protokolai, interneto naršyklės ar kliento versija, IP adresas, naudojamų paslaugų ID).
Įvykus serverio klaidai yra naudojamos atsarginės kopijos. Jose glūdi detalūs duomenų bazės įrašai, leidžiantys atstatyti tinklalapį į prieš klaidą buvusią būseną. Visos atsarginės kopijos, talpinamos ne tinklalapyje, ypač tos, kurios saugomos išorinių debesų serveriuose, yra šifruojamos.
### Naudotojų duomenys
Tam, kad būtų galima naudotis „EltenLink“ tinklalapiu, iš privačių duomenų reikia nurodyti tik el. pašto adresą. Jokios kitos asmeninės informacijos (pavyzdžiui, vardo) registruojantis nurodyti nereikia.
Vartotojai „EltenLink“ tinklalapyje savo profilį formuoja nurodydami šiuos duomenis:
* vardą ir pavardę
* lytį
* gimimo datą
* gyvenamąją vietą
Tačiau ši informacija nurodoma savanoriškai ir registruojantis nėra renkama. Vartotojai gali paslėpti profilio informaciją nuo kitų vartotojų, kurie nėra kontaktų sąraše. Taip pat šią informaciją bet kada galima ištrinti.
Vartotojai gali aktyvuoti papildomą saugumo sluoksnį – dviejų dalių autentifikaciją. Pirmą kartą Jungiantis prie tinklalapio iš naujo įrenginio, mobiliuoju telefono numeriu yra siunčiama SMS žinutė su patvirtinimo kodu. Tai yra papildomas funkcionalumas. Tokiu būdu išsaugoti numeriai nenaudojami jokiam kitam su dviejų dalių autentifikacija nesusijusiam tikslui.
Aukščiau paminėtame procese telefono numeris į „Amazon“ perduodamas naudojant „Simple Notification Service“.
### Kita
Kiti „EltenLink“ renkami duomenys yra pateikiami pačių vartotojų platformoje. „EltenLink“ nerenka jokių statistinių duomenų iš trečiųjų šalių.
### Slapukų politika
„EltenLink“ slapukų nenaudoja, išskyrus automatinio prisijungimo paslaugą. 
## Duomenų naudojimo būdai
### Administracijos
Tinklalapio administracijos bei prižiūrinčios komandos renkami duomenys naudojami palaikyti tvarkai, įskaitant vartotojų, kuriančių netinkamą turinį, dar vadinamą šlamštu, forumuose, įžeidinėjančių kitus ar kitaip pažeidinėjančių naudojimosi sąlygas, identifikavimą.
Renkami duomenys yra IP adresas, kompiuterio ID ir kita asmenį identifikuojanti informacija.
### Naujienlaiškyje
Registracijos metu nurodytu el. pašto adresu gali būti siunčiamas taip vadinamas naujienlaiškis, t. y. informaciniai pranešimai, įspėjimai bei kiti administraciniai pranešimai, susiję su tinklalapio „EltenLink“ funkcionavimu.
### Trečiųjų šalių
„EltenLink“ surinktų duomenų neperduoda jokiai trečiajai šaliai.
Trečiųjų šalių analitiniai įrankiai ir reklaminės paslaugos nenaudojamos.
## Administracijos netvarkomi duomenys
Tinklalapio administracija netvarko, netikrina ir neperžiūri tinklalapyje paskelbtų jautrių duomenų (išskyrus aptartus viršuje), o ypatingai rimtai žiūrima į privačias žinutes bei asmeninius užrašus.
„EltenLink“ nerenka duomenų, nesusijusių su tinklalapio funkcionavimu, t. y. bet kokių veiksmų, vartotojų atliekamų lokaliai.
## Duomenų šalinimas
Visi asmeniniai duomenys, ypač vartotojo profilio informacija, gali būti pašalinti naudojant atitinkamus nustatymus. Iškilus bet kokioms problemoms, prašome susisiekti su administracija.
Duomenys, tokie kaip forumo įrašai, IP adresai ir vartotojų vardai, reikalingi tinklalapio paslaugoms teikti, nebus pašalinami.
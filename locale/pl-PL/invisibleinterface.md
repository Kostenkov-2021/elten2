# Niewidzialny Interfejs: czyli najważniejsza funkcja Eltena 2.4.2!

## Czym jest "niewidzialny interfejs"?

Nazwa tego zjawiska nie jest może do końca trafiona, a już na pewno w przypadku Eltena, wszak jego interfejs jest zawsze niewidzialny! Zostawmy to jednak i przejdźmy do rzeczy. Niewidzialny interfejs pozwala na korzystanie z najważniejszych funkcji programu Elten, T.J. tablicy, wiadomości, czy też zarządzania aktualnie prowadzoną konferencją z dowolnego miejsca programu, ale, co najważniejsze, także wtedy, gdy jego okno jest zminimalizowane.
Możliwe jest to dzięki konceptowi jakim jest "modyfikator" Eltena. Jeżeli korzystasz z jakiegoś programu odczytu Ekranu (na pewno z niego korzystasz) to nie raz, nie dwa korzystałeś/aś z klawisza INSERT połączonego z innymi klawiszami w celu wykonania jakiejś jego funkcji.
Elten w tej kwestii zachowuje się podobnie, aczkolwiek jego modyfikator jest nieco inny (domyślnie WIN+CTRL+ALT). Nie przejmuj się mnogością klawiszy, gdyż te trzy znajdują się tuż obok siebie na większości klawiatur, więc ich wciśnięcie nie jest trudne. Do tego istnieje opcja zmiany modyfikatora z poziomu ustawień.
Uwaga! Jeśli domyślna kombinacja klawiszy jest już używana przez inny program, Elten spróbuje automatycznie znaleźć inną, wolną kombinację. Ustawiona kombinacja znajduje się w stopce tego dokumentu.

## Po co mi to! mam okno Eltena, znam okno Eltena, kocham okno Eltena!

Czasem istnieją sytuacje, gdy robisz coś niezmiernie ważnego na komputerze i nagle otrzymujesz wiadomość, tę jedyną, tę, na którą czekasz już od godziny 5:54 poprzedniego dnia. W starej wersji musiał/musiałabyś przejść na okno Eltena, otworzyć ekran wiadomości, konwersację, odczytać wiadomość, odpisać i wrócić do pracy.
Teraz wystarczy tylko nacisnąć kilka klawiszy, aby odczytać i odpisać na wiadomość. Nie musisz nawet minimalizować aktualnie używanej aplikacji!

## No to jakie są te skróty?

Pełen wykaz skrótów jakie działają w niewidzialnym interfejsie Eltena można znaleźć w menu "Pomoc". Poniżej znajdują się najważniejsze z nich. W poniższym wykazie skrót MOD oznacza modyfikator Eltena.
- MOD+STRZAŁKI W GÓRĘ / W DÓŁ: przechodzi do następnego lub poprzedniego elementu na liście.
- MOD+STRZAŁKI W  LEWO / W PRAWO: Zmienia aktualną kartę niewidzialnego interfejsu.
- MOD+SPACJA: Powtarza ostatnio wypowiedziany element niewidzialnego interfejsu.
- MOD+R: Odpowiada na aktualnie zaznaczoną wiadomość lub wpis na tablicy.
- MOD+M: Otwiera okno tworzenia nowej wiadomości.
- MOD+F: Otwiera okno tworzenia nowego wpisu na tablicy.
- MOD+ENTER: Aktywuje aktualnie zaznaczoną opcję.
- MOD+BACKSPACE: Wycisza mowę, jeżeli korzystasz z wyjścia SAPI w Eltenie, a także strumień audio.

## Ustawienia niewidzialnego interfejsu

W ustawieniach Eltena od teraz dostępna jest nowa karta "Niewidzialny interfejs". Zostanie ona opisana poniżej.

- Modyfikator: Pozwala Ci zmienić modyfikator (pierwsze trzy klawisze wymagane do działania niewidzialnego interfejsu).
- Karty do pokazania: Pozwala Ci wybrać jakie karty chcesz widzieć, a jakich nie.

Jeżeli przykładowo nigdy nie korzystasz z tablicy, to wówczas spokojnie możesz tę kartę odznaczyć.

## Niewidzialny interfejs nie działa! Co robić!

Jeżeli na twoim sprzęcie niewidzialny interfejs Eltena odmawia działania, prawdopodobnie wybrany przez Eltena modyfikator nie jest już dostępny. Spróbuj zmienić modyfikator w ustawieniach. Być może wybrana kombinacja jest już używana przez czytnik ekranu lub inne aplikacje?
W wypadku dalszych problemów, zapraszamy do kierowania zapytań na forum.


Powyższy dokument został napisany przez użytkownika nuno69.
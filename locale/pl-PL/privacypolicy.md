# Polityka prywatności portalu EltenLink
Niniejszy dokument przedstawia szczegółowy opis zbieranych przez portal EltenLink danych oraz sposób ich wykorzystania przez administrację.
W razie jakichkolwiek pytań czy wątpliwości, prosimy o kontakt bezpośrednio z administracją poprzez portal lub adres E-mail
support@elten.link

## Zbierane dane to:
### Pliki logów i kopie bezpieczeństwa
W ramach zakresu utrzymania usług związanych z portalem EltenLink, zbierane są dzienniki zdarzeń serwerowych oraz kopie bezpieczeństwa.
Dzienniki zdarzeń pozwalają na odtworzenie błędów i problemów związanych z działaniem usług, zabezpieczanie się przed atakami hakerskimi i podobnymi incydentami. Nie zawierają one żadnych prywatnych danych, w szczególności haseł czy treści umieszczanych na Eltenie, a jedynie podstawowe informacje o działaniu usług (wykorzystywane protokoły, przeglądarka Internetowa lub wersja klienta, adres IP, identyfikator usługi, jakiej dotyczą).
Kopie bezpieczeństwa wykorzystywane są w wypadku awarii serwera. Zawierają dokładny zapis bazy danych pozwalający odtworzyć portal w razie awarii. Wszystkie kopie bezpieczeństwa umieszczane poza serwerem portalu, w szczególności w zewnętrznych usługach chmurowych, są szyfrowane.
### Dane o użytkownikach
Jedyną wymaganą przez portal EltenLink informacją prywatną jest adres E-mail. Do rejestracji nie są wymagane dane personalne (jak imię i nazwisko).
Użytkownicy w ramach portalu EltenLink mogą wypełnić swój profil, przekazując dane takie, jak:
* imię i nazwisko
* płeć
* datę urodzenia
* miejsce zamieszkania
profile te jednak wypełniane są dobrowolnie i nie zbierane w procesie rejestracji. Użytkownicy mogą ukryć profil przed osobami z poza ich listy kontaktów, a także w każdej chwili usunąć te informacje.
W ramach dodatkowej warstwy zabezpieczeń, użytkownicy mogą aktywować uwierzytelnianie dwuetapowe, które wykorzystuje numer telefonu komórkowego w procesie logowania do portalu, przy pierwszej takiej próbie z nowego urządzenia przesyłając kod weryfikacyjny wiadomością SMS. Jest to funkcjonalność opcjonalna. Zbierane w ten sposób numery telefoniczne nie są wykorzystywane do żadnych celów niezwiązanych z uwierzytelnianiem dwuetapowym.
W powyższym procesie dane o numerach komórkowych są przekazywane w ramach usługi "Simple Notification Service" do firmy Amazon.
### Pozostałe
Pozostałe zbierane przez EltenLink dane zawierają jedynie te udostępniane przez użytkowników w ramach platformy. EltenLink nie zbiera żadnych statystyk od stron trzecich.
### Polityka Cookies
Portal EltenLink nie wykorzystuje plików Cookies za wyjątkiem usługi automatycznego logowania.
## Sposoby wykorzystania danych
### Przez administrację
Dane zbierane przez administrację i moderację portalu związane są z potrzebą zachowania pożądku, na co składa się identyfikacja użytkowników umieszczających na forach treści nieporządane, tak zwany spam, obrażających innych lub w inny sposób łamiących postanowienia regulaminu.
Przetwarzane dane zawierają adres IP, identyfikator komputera oraz inne informacje pozwalające na identyfikację użytkownika.
### Przez newsletter
Na wykorzystany podczas rejestracji adres E-mail może być wysyłany tak zwany Newsletter, to jest informacje o nowościach, ostrzeżenia i inne powiadomienia administracyjne związane z działaniem serwisu EltenLink.
### Przez inne podmioty
EltenLink nie przekazuje zbieranych danych żadnym innym podmiotom.
Nie wykorzystuje narzędzi analitycznych firm trzecich ani usług reklamowych.
## Dane nieprzetwarzane przez administrację
Administracja portalu nie przetwarza, nie czyta ani nie przegląda danych wrażliwych umieszczanych na łamach portalu (za wyłączeniem umieszczonych powyżej), w szczególności dotyczy to prywatnych wiadomości oraz notatek.
Przez portal EltenLink nie jest zbierana żadna aktywność niekonieczna do jego działania, a więc wszelkie czynności wykonywane przez klienta lokalnie.
## Usunięcie danych
Wszystkie dane personalne, w szczególności profil użytkownika, mogą być usunięte poprzez wykorzystanie odpowiednich opcji. W razie jakichkolwiek problemów, prosimy o kontakt z administracją.
Usunięte nie zostaną dane niezbędne do działania serwisu: wpisy na forach, adresy IP, nazwa użytkownika.